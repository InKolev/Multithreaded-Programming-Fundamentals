# Процесор
Процесорът (Central Processing Unit a.k.a CPU) - е активен ресурс, който може да бъде използван от един единствен обект, в даден период от време. За него може да бъде изграден график от операционната система, а именно кога да поеме задача и коя точно задача да поеме. Задачите могат да имат приоритет, но той не винаги е спазван стриктно. На теория, за задачи с по-висок приоритет, процесорът трябва да предоставя повече процесорно време, но на практика, това не е винаги така. Задача с по-голям приоритет, може да се изпълнява за по-кратко време от друга с по-нисък приоритет, поради различни фактори. Извършват се прекъсвания, на определен интервал от време, с цел периодична смяна между задачите, които чакат да се изпълнят.

# Защита на паметта
Процесите нямат достъп до цялата памет, а само до част от нея, която е заделена специално за техните нужди. Пример - 2 процеса пишат по 1 сектор от паметта. Резултат - неконсистентни/нарушени данни.

# Защита на входно/изходните устройства
Процесите нямат достъп до всяко едно устройство в системата по едно и също време, за да не се бъркат в работата на други процеси, които вече го използват. Пример - 2 текстови редактора изпращат команди на 1 принтер. Резултат - документ с разбъркан текст и некоректна информация.

# Паралелно програмиране

# Асинхронно програмиране

# Конкурентно програмиране
Един начин да постигнем конкурентност е да имаме паралелно изпълнение на две независими операции, но това не е единствения начин. Друг вариант е task-switching. Задача А работи определено време и преди да е приключила, операционната система прекъсва нейното изпълнение, и дава възможност на Задача Б да поработи определено време. Такова превключване на задачите се осъществява, докато задачите не приключат изпълнението си. При всяко прекъсване, състоянието на дадената операция, която е прекъсната се записва от регистрите в паметта, за да може после да продължи изпълнението си от същото място, където е била прекъсната.


# Разлика между Процес и Нишка (обем работа, памет)
Един **процес** представлява **инстанция на компютърна програма, в момента на изпълнението й**. Съдържа програмния код и текущото състояние на програмата. В зависимост от операционната система и възможностите на хардуера - един процес, може да бъде съставен от множество **работни нишки**, които изпълняват инструкции (паралелно и/или конкурентно).  

Една **пасивна** колекция от инструкции се нарича **КОМПЮТЪРНА ПРОГРАМА**, а **програма в хода си на изпълнение** се нарича **ПРОЦЕС**. Множество процеси могат да бъдат асоциирани с една и съща компютърна програма. Например, можем да отворим 2,3,4 или повече инстанции на Visual Studio. Това са няколко **различни** процеса, които са стартирани от **една и съща** компютърна програма.

Когато стартираме дадена програма (MS Word), **операционната система създава процес** и започва **изпълнението** на **главната нишка** на този процес. Понеже един процес може да се състои от няколко работни нишки, можем да кажем, че **нишката е по-лека форма на процес** (lightweight process). Следователно, основната разлика между Нишка и Процес е **обема работа**, която извършват. Нишки се използват за изпълнение на **малки задачи** (изпълнение на **фрагменти код** от програма), докато процеси се използват за **по-тежки задачи** (heavyweight tasks) - като например изпълнението на **цели програми**.

**Друга основна разлика** между нишка и процес е, че различните **нишки**, които работят в рамките на един и същи процес, **споделят едно и също адресно пространство**, за разлика от различните **процеси**, които **не споделят адресното си пространство**.

Това позволява на нишките да **четат и записват информация от едни и същи структури от данни и променливи**, както и да си **комуникират** една със друга лесно, но и означава, че много лесно могат да се настъпят една друга и това да доведе до лоши резултати. Секции от кода, където се променят структури от данни или променливи едновременно от няколко нишки се наричат **критични секции**.

**Комуникацията между процеси** (Inter-process communication a.k.a **IPC**) се осъществява по-трудно и е много по-ресурсоемка.

# Разлики между Многозадачност и Многонишковост
**Многозадачност** е способността на операционната система да изпълнява **множество стартирани процеси "едновременно"**, потенциално използвайки няколко процесорни ядра, но предимно, чрез споделяне на процесорно време за задоволяване на техните нужди от изчислителни ресурси.

Идеален пример е това, което се случва в момента на вашия екран, където най-вероятно имате стартиран уеб браузър, имейл клиент, аудио плейър, текстов редактор и още един куп други неща, които работят едновременно. Те могат да споделят процесора помежду си много пъти за една секунда, понеже нито един от тях няма нужда от цялата процесорна мощ за много дълъг период от време, така се създава илюзията, че всички стартирани процеси прогресират едновременно.

**Многонишковост** е способността да изпълняваме **множество функции** на една програма, **едновременно**, потенциално използвайки няколко процесорни ядра, но предимно, чрез споделяне на процесорно време за задоволяване на техните нужди от изчислителни ресурси.

Тези понятия са две страни на една и съща монета. Главната разлика се свежда до това, че целите програми (процеси) са много по-големи работни единици, които съответно изискват много повече работа, за да бъдат предвижени към друг процесор или за да бъде запазено текущото им състояние от регистрите в паметта, за да се даде процесорно време на друга работеща програма(процес).

И двете изискват някакъв scheduling механизъм от страна на операционната система, който да следи коя нишка/процес трябва да се изпълни следващ/а, кога да се предаде контрола и къде да се запазят текущите състояния на изпълнявания обект.

Пример за ползите от multithreading-а:
Имаме текстов редактор, през който сме пуснали документ за принтиране (в background thread) и в същото време, главната нишка ни позволява да отворим нов документ, който приема потребителския input и ни дава възможност да пишем нов документ, докато принтираме друг.
